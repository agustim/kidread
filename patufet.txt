Hi havia una vegada un nen tant petitet tant petitet, que els seus pares li deien Patufet. Un dia, la mare, metre cuinava, es va adonar que necessitava una mica de safrà. En Patufet li va demanar que el deixés anar a la botiga a comprar-ne, però la mare no volia que hi anés tot sol perquè, com que era tant petitet, tenia por de que la gent no el veiés i el trepitgés. El nen, va repetir tantes vegades que la volia ajudar que finalment la mare va deixar que anés a comprar tot sol. Molt content, va agafar el cistell i se'n va anar a la botiga del Sr. Joaquim. Mentre caminava, anava cantant aquesta cançoneta tant fort com podia, per a que els que passessin pel seu costat, s'adonessin de què era allà: Patim patam patum, homes i dones del carrer, Patim patam patum, no trepitgeu en Patufet. Al cap d'una estona, en patufet va a tornar a casa molt satisfet amb el safrà i va preguntar si podia portar el dinar al pare, que treballava al camp. Després d'insistir molt, la va tornar a convèncer per a què el deixés sortir sol. Amb el cistell del dinar, va marxar cantant la seva cançoneta.Patim patam patum, homes i dones del carrer, Patim patam patum, no trepitgeu en patufet. De cop i volta, quan passava per un camp de cols, va començar a ploure. En Patufet, per a que no es mullés el dinar, es va refugiar  a sota d'una gran col i es va quedar adormit. A prop, un bou molt gros i golafre estava pasturant. Quan va veure aquelles cols tant grans, sense pensar-s'ho dues vegades, va començar a menjar-se-les d'una en una, i sense adonar-se'n, d'un sol mos es va menjar les cols, el cistell i en patufet. Quan el pare va tornar a casa, molt estranyat va preguntar a la seva dona perquè no li havia portat el dinar tal com feia cada dia. La mare li va explicar que en Patufet havia sortit feia molta estona per portar-li el dinar al camp; els dos es van preocupar molt perquè  en Patufet no li hagués passat  res, i van sortir corrents a buscar-lo. Patufeeeet, Patufeeeet, on eeeets, on eeeets...?? -cridaven- on eeeets, Patufeeeet? Patufeeeet!! Pel camí, van trobar el bou, i van sentir en Patufet que deia des de la panxa de l'animal... Sóoooooc a la panxa del boooooou....! Com més s'acostaven al bou, més se sentia la veu d'en patufet: Sóc a la panxa del booooou...., on no hi neva ni ploooooou! El bou, havia menjat tantes i tantes cols, que es va tirar un pet, i en Patufet va sortir disparat. Aleshores, els seus pares que l'estaven esperant al costat del bou, van anar corrents a fer-li molts petons i abraçades. Estaven orgullosos de tenir un fill tant valent. El pare d'en patufet el va pujar a collibet i tots tres van tornar a casa molt feliços. I... conte contat, conte acabat